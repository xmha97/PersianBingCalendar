<div dir="rtl">

PersianBingCalendar 
=======



![PersianBingCalendar](/PersianBingCalendar/Images/wallpaper_sample.jpg)


این برنامه آخرین تصاویر موتور جستجوی Bing را دریافت کرده، سپس تقویم شمسی ماه را به همراه تعطیلات رسمی آن، بر روی این تصویر ترسیم کرده و در آخر آن‌را به عنوان Wallpaper ویندوز، به صورت خودکار تنظیم می‌کند.

برای اجرای این برنامه نیاز به نصب [دات نت فریم ورک 4](https://www.microsoft.com/en-us/download/details.aspx?id=17718) را دارید که اگر از ویندوزهای جدید استفاده می‌کنید، هم اکنون نصب است و جزئی سیستم عامل می‌باشد.

پس از اجرای آن، به صورت خودکار یک وظیفه‌ی زمانبندی شده، به لیست وظایف ویندوز اضافه گردیده و این برنامه به صورت خودکار هر ساعت یکبار اجرا خواهد شد. به این ترتیب نیازی به اجرای پس زمینه‌ی آن وجود نداشته و سرباری را به سیستم شما تحمیل نخواهد کرد.
اگر مسیر فایل اجرایی برنامه را تغییر دادید، تنها کافی است یکبار دیگر مستقیما آن‌را اجرا کنید تا پارامترهای این وظیفه به صورت خودکار به روز شوند.


![PersianBingCalendarTask](/PersianBingCalendar/Images/task.png)

آخرین نگارش این برنامه را از [قسمت releases](https://github.com/VahidN/PersianBingCalendar/releases) می‌توانید دریافت کنید.


نکات و تنظیمات
--------
**تنظیمات تاریخ قمری در ویندوز**

![ghamari](/PersianBingCalendar/Images/ghamari2.png)

همانطور که در اینجا مشاهده می‌کنید، اگر به کنترل پنل، قسمت Region آن مراجعه کرده و در برگه‌ی باز شده، بر روی دکمه‌ی additional settings کلیک کنیم، امکان انتخاب تاریخ قمری هم وجود دارد و در اینجا به ازای روز جاری، 5 روز و تاریخ مختلف را می‌توان انتخاب کرد (بسته به موقعیت جغرافیایی).
پس از این تنظیم است که برنامه، تاریخ روز جاری را به قمری به نحو صحیحی نمایش می‌دهد. 


**تنظیمات برنامه (PersianBingCalendar.exe.config)**

|تنظیم|توضیحات|
| -------| :------: |
| UseRandomImages | اگر به true تنظیم شود، ساعتی یکبار به صورت اتفاقی یکی از تصاویر دریافتی را نمایش می‌دهد. در غیراینصورت همواره آخرین تصویر دریافتی نمایش داده خواهد شد. |
| ShowPastHolidays | آیا مناسبت‌های پیش از روز جاری نیز نمایش داده شوند؟ |
| CalendarFontSize | اندازه فونت تقویم |
| HolidaysFontSize | اندازه فونت مناسبت‌ها |
| CopyrightFontSize | اندازه فونت کپی رایت |
| CalendarFontFileName | نام فایل فونت تقویم که در پوشه Fonts برنامه کپی شده‌است. |
| CopyrightFontName | نام فونت کپی رایت که در سیستم نصب است. |
| ShowCopyright | اگر به true تنظيم شود،‌ كپي رايت تصوير نيز نمايش داده خواهد شد. |